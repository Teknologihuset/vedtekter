# VEDTEKTER - for stiftelsen Teknologilhuset

## §1 Stiftelsens navn
Stiftelsens navn er Stiftelsen Teknologihuset

## §2 Kontoradresse
Stiftelsens kontoradresse er  

Universitetsgata 2  
0164 OSLO  

## §3 Formål

Stiftelsens formål er å styrke og videreutvikle arbeid innen IT sektoren i Norge, herunder gjennom å:

- Støtte aktiviteter ide like fagmiljøene gjennom å tilby gratis velegnede møtelokaler med gode tekniske fasiliteter
- Fasilitere og tilby en arena for frivillig og åpen kompetanseutvikling innen IT fagene i Norge
- Legge til rette for samarbeid på tvers av fagmiljøene
- Fasilitere aktiviteter som genererer ny kunnskap på områder som er særlig viktige for IT bransjen i Norge
- Styrke eksisterende fagmiljøer
- Senke terskelen for etablering av nye fagmiljøer gjennom å tilby gode rammer for gjennomføring av kompetansedeling
- Gjennom å støtte den viktigste arenaen for frivillig kompetanseutvikling ønsker Teknologihuset å bidra til at Norge skal 
bli ledende innen kompetanseoppbygging og dermed styrke sin konkurransekraft mot det internasjonale IT markedet

## §4 Stiftere
Teknologihuset er stiftet av:

- Java Brukerforening i Norge, organisasjonsnr. 985 842 655
- Macsimum Event AS, organisasjonsnr. 877 045 242

## §5 Grunnkapital
Stiftelsen har en grunnkapital pa NOK 200 000.

Grunnkapitalens avkastning skal anvendes til Stiftelsens formål etter vedtektenes §3.
Stiftelsens løpende virksomhet skal for øvrig skaffes til veie gjennom stiftelsens aktiviteter, bidrag fra stifterne og 
ved sponsormidler fra bedrifter, organisasjoner og institusjoner.

## §6 Stiftelsens styrende organer

Stiftelsens virksomhet ledes av et styre på 5 - 7 medlemmer med eventuelt varamedlemmer. Styremedlemmene oppnevnes av stifterne, og det enkelte 
styremedlem og eventuelt varamedlem oppnevnes for en periode på to- 2- år.

JavaBin og Macsimum Event AS oppnevner i utgangspunktet like mange styremedlemmer hver , men et avvik på ett styremedlem vil godtas. Av de 
styremedlemmene Macsimum Event AS utnevner skal minimum halvparten være ledende fagpersoner som er aktive i communities.

Styret skal søkes besatt av initiativtagerene samt representanter med bredest mulig bransjemessig spredning og bør helst bestå av representanter 
fra både fagmiljøene, organisasjonene medlemmene kommer fra, offentlige instanser og forskning/utdanning.

Dersom Macsimum Event AS skulle ønske å trekke seg fra sin rolle, skal rollen søkes videreført av representanter fra en av de tre største fagmiljøene.

### Styret velger selv sin formann og nestformann.
Styret er beslutningsdyktig når minst halvparten av medlemmene er tilstede. Beslutningene avgjøres ved simpelt flertall med mindre annet fremgår av 
vedtektene. Ved stemmelikhet er formannens stemme avgjørende.

Styret leder stiftelsen i overensstemmelse med stiftelsesloven og bestemmelsene i nårværende vedtekter. Styret skal arbeide for gjennomføring av 
stiftelsens formål.

### Daglig drift av stiftelsen
- Styret vil i stor grad delegere til Macsimum Event AS gjennom en driftsavtale.
- Styret skal kunne opprette permanente og/eller ad hoc utvalg ved behov. Arbeidet i slike utvalg skal koordineres av styret.
- Styret forestår og har tilsyn med stiftelsens virksomhet. Styrets formann, sammen med ett. av styremedlemmene, forplikter stiftelsen med sine 
underskrifter. Styret kan meddle prokura.

- Styret skal sørge for at det føres regnskap over stiftelsens eiendeler og gjeld og dens inntekter og utgifter. Regnskapet skal følge kalenderåret og 
skal avsluttes senest tre - 3 - måneder etter årets utgang.

- Styret skal avlegge årsregnskap og årsberetning til et årlig stiftermøte, hvor det også skal rapporteres om stiftelsens drift og de tiltak som er 
iverksatt for å fremme stiftelsens formål.

- Regnskapene skal revideres av revisor som unevnes av styret, og årsberetning og regnskap skal sendes til samtlige stiftere.

## §7 Endringer av vedtektene
Vedtektsendringer, herunder endringer i formålet og oppløsning av stiftelsen, kan vedtas av styret. For gyldig vedtak kreves 4/5 flertall blant 
styrets medlemmer. Dersom styret ikke er vedtaksført ved første gangs behandling, kan det innkalles til nytt styremøte og vedtak kan da gjores med 
4/5 flertall blant de møtende.

## §8 Oppløsning av stiftelsen
Ved oppløsning skal stiftelsens midler stilles tilrådighet for Barneavdelingen på Rikshospitalet



